---
layout: page
title: Broeinest
permalink: /broeinest/
---

# KANVAS ATELIER

**Kanvas wil het nieuwe broeinest voor worden voor creativiteit in Deinze en omstreken! Jongeren tussen 12 en 18 jaar kunnen zich inschrijven voor een atelierperiode van 5 weken met 2 uur les op woensdagnamiddag in hartje Deinze.**

Kanvas wil er in de eerste plaats voor zorgen dat kunst en creativiteit leeft in Deinze. Het hoeft niet groot en opvallend te zijn.

Kanvas atelier wil een creatief broeinest zijn voor **jongeren tussen de 12 en 18 jaar**. Afhankelijk van het aantal inschrijvingen wordt de groep opgedeeld in graadsschijven. De ideale groep heeft een grootte tussen de 10 en 15 jongeren. De uren per jaarschijf zijn indicatief en afhankelijk van het aantal inschrijvingen. 

Er wordt gewerkt in periodes van 5 weken. Iedere periode stelt de begeleider een thema (werken rond) voor via google classroom. Google classroom biedt een online platform om lesmateriaal overzichtelijk te plaatsen.
Binnen dit thema kan de jongere zijn/haar eigen keuzes maken in **materialen/technieken** (werken met) en **beeldaspecten** (werken aan).

De opdrachten zijn zo divers om de interesse van iedereen aan te spreken. Er wordt ook op **verschillende moeilijkheidsniveauâ€™s** gewerkt, aangeduid met een gradatie.
Afhankelijk van de keuze bezoekt de jongere een **inspiratie-pagina met kunstbeschouwing** (Spark-page) als introductie.
Vervolgens wordt er op verschillende manieren begeleid volgens **de leerstijlen van Kolb**.
1.	De jongeren kunnen een uitgeschreven stappenplan volgen.

2.	Ze werken naar een voorbeeld.
3.	Er wordt gewerkt naar instructiefragmenten (filmpjes).
4.	Ze worden persoonlijk begeleid. (demonstraties)

Een combinatie van meerdere begeleidingsmanieren is natuurlijk het streefdoel.
Iedere periode wordt afgesloten met een **toonmoment** van het proces en eventueel het product van iedereen. Dit toonmoment kan ook creatief worden uitgewerkt in een vlog of performance.
  